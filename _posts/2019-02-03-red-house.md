---
layout: post
title:  "红楼梦诗词"
date:   2019-02-03
excerpt: "红楼梦诗词全集"
project: true
tag:
- 随记
comments: true
---

一把辛酸泪浸透了满纸的荒唐言，曹雪芹手中握了一卷一梦千古的红楼，眉宇间隐约一丝很远古的悲凉。红楼的宿命牵着前生后事的传说，黛玉亏欠宝玉的甘露，便要换一世的眼泪，纵然是情深意长，终究还是扯不断心事终虚化的无可奈何，泪尽而归的结果，也不过是为了偿还前世的风月情债。

![img]({{ site.url }}/assets/img/suiji/red0.jpg)

```shell
          葬花吟

花谢花飞飞满天，红消香断有谁怜?

游丝系飘春榭，落絮轻沾扑绣帘。
  
闺中女儿惜春暮，愁绪满怀无释处。

手把花锄出绣帘，忍踏落花来复去?

柳丝榆荚自芳菲，不管桃飘与李飞。

桃李明年能再发，明年闺中知有谁?

三月香巢已垒成，梁间燕子太无情。

明年花发虽可啄，却不道人去梁空巢也倾。

一年三百六十日, 风刀霜剑严相逼。

明媚鲜妍能几时，一朝飘泊难寻觅。

花开易见落难寻，阶前闷杀葬花人。

独把花锄泪暗洒，洒上空枝见血痕。

杜鹃无语正黄昏，荷锄归去掩重门。

青灯照壁入初睡，冷雨敲窗被未温。

怪奴底事倍伤神，半为怜春半恼春。

怜春忽至恼忽去，至又无言去不闻。

昨宵庭外悲歌发，知是花魂与鸟魂?

花魂鸟魂总难留, 鸟自无言花自羞。

愿侬胁下生双翼，随花飞到天尽头。

天尽头,何处有香丘?  

未若锦囊收艳骨，一抔净土掩风流。

质本洁来还洁去，强于污淖陷渠沟。

尔今死去侬收葬，未卜侬身何日丧?

侬今葬花人笑痴，他年葬侬知是谁?

试看春残花渐落，便是红颜老死时。

一朝春尽红颜老，花落人亡两不知。
```

![img]({{ site.url }}/assets/img/suiji/red1.jpg)

金陵十二钗的绝世奇才，终敌不过千红一哭，万艳同悲的命定前生。而惊世的顽石也不过是一块无法补天的石头，红楼轰然倒下，梦醒而碎，青灯古佛的云空未必空，随经文诉出曹雪芹满腔幽怨。红楼无梦，只余梦影残痕.

一、咏白海棠限门盆魂痕昏

                             探春
    斜阳寒草带重门,苔翠盈铺雨后盆。玉是精神难比洁,雪为肌骨易销魂。
    芳心一点娇无力,倩影三更月有痕。莫谓缟仙能羽化,多情伴我咏黄昏。


                            宝钗
    珍重芳姿昼掩门,自携手瓮灌苔盆。胭脂洗出秋阶影,冰雪招来露砌魂。
    淡极始知花更艳,愁多焉得玉无痕。欲偿白帝凭清洁,不语婷婷日又昏。


                            宝玉
    秋容浅淡映重门,七节攒成雪满盆。出浴太真冰作影,捧心西子玉为魂。
    晓风不散愁千点,宿雨还添泪一痕。独倚画栏如有意,清砧怨笛送黄昏。


                            黛玉
     半卷湘帘半掩门,碾冰为土玉为盆。偷来梨蕊三分白,借得梅花一缕魂。
     月窟仙人缝缟袂,秋闺怨女拭啼痕。娇羞默默同谁诉,倦倚西风夜已昏。


                            湘云
                            其一
     神仙昨日降都门,种得蓝田玉一盆。自是霜娥偏爱冷,非关倩女亦离魂。
     秋阴捧出何方雪,雨渍添来隔宿痕。却喜诗人吟不倦,岂令寂寞度朝昏。
                            其二
     蘅芷阶通萝薜门,也宜墙角也宜盆。花因喜洁难寻偶,人为悲秋易断魂。
     玉烛滴干风里泪,晶帘隔破月中痕。幽情欲向嫦娥诉,无奈虚廊夜色昏。

![img]({{ site.url }}/assets/img/suiji/red2.jpg)

二、菊花诗

                          忆菊-蘅芜君
     怅望西风抱闷思,蓼红苇白断肠时。空篱旧圃秋无迹,瘦月清霜梦有知
     念念心随归雁远,寥寥坐听晚砧痴。谁怜我为黄花病,慰语重阳会有期。


                          种菊-怡红公子
     携锄秋圃自移来,篱畔庭前故故栽。昨夜不期经雨活,今朝犹喜带霜开。
     冷吟秋色诗千首,醉酹寒香酒一杯。泉溉泥封勤护惜,好知井径绝尘埃。


                          供菊-枕霞旧友
     弹琴酌酒喜堪俦,几案婷婷点缀幽。隔座香分三径露,抛书人对一枝秋。
     霜清纸帐来新梦,圃冷斜阳忆旧游。傲世也因同气味,春风桃李未淹留。


                          画菊-蘅芜君
     诗余戏笔不知狂,岂是丹青费较量。聚叶泼成千点墨,攒花染出几痕霜。
     淡浓神会风前影,跳脱秋生腕底香。莫认东篱闲采掇,粘屏聊以慰重阳。


                          簪菊-蕉下客
     瓶供篱栽日日忙,折来休认镜中妆。长安公子因花癖,彭泽先生是酒狂。
     短鬓冷沾三径露,葛巾香染九秋霜。高情不入时人眼,拍手凭他笑路旁。


                          菊梦-潇湘妃子
     篱畔秋酣一觉清,和云伴月不分明。登仙非慕庄生蝶,忆旧还寻陶令盟。
     睡去依依随雁断,惊回故故恼蛩鸣。醒时幽怨同谁诉,衰草寒烟无限情。


                          访菊-怡红公子
     闲趁霜晴试一游,酒杯药盏莫淹留。霜前月下谁家种,槛外篱边何处愁。
     蜡屐远来情得得,冷吟不尽兴悠悠。黄花若解怜诗客,休负今朝挂杖头。
                          对菊-枕霞旧友
     别圃移来贵比金,一丛浅淡一丛深。萧疏篱畔科头坐,清冷香中抱膝吟。
     数去更无君傲世,看来惟有我知音。秋光荏苒休辜负,相对原宜惜寸阴。


                          咏菊-潇湘妃子
     无赖诗魔昏晓侵,绕篱欹石自沉音。毫端蕴秀临霜写,口齿噙香对月吟。
     满纸自怜题素怨,片言谁解诉秋心。一从陶令平章后,千古高风说到今。


                          问菊-潇湘妃子
     欲讯秋情众莫知,喃喃负手叩东篱。孤标傲世偕谁隐,一样花开为底迟?
     圃露庭霜何寂寞,鸿归蛩病可相思？休言举世无谈者,解语何妨片语时。


                          菊影-枕霞旧友
     秋光叠叠复重重,潜度偷移三径中。窗隔疏灯描远近,篱筛破月锁玲珑。
     寒芳留照魂应驻,霜印传神梦也空。珍重暗香休踏碎,凭谁醉眼认朦胧。


                          残菊-蕉下客
     露凝霜重渐倾欹,宴赏才过小雪时。蒂有余香金淡泊,枝无全叶翠离披。
     半床落月蛩声病,万里寒云雁阵迟。明岁秋风知再会,暂时分手莫相思。


![img]({{ site.url }}/assets/img/suiji/red3.jpg)

三、咏柳
                        如梦令：
            岂是绣绒残吐,卷起半帘香雾,纤手自拈来,
            空使鹃啼燕妒.且住,且住!莫使春光别去。


                        西江月-宝琴
       汉苑零星有限,隋堤点缀无穷。三春事业付东风,明月梅花一梦。
       几处落红庭院,谁家香雪帘栊？江南江北一般同,偏是离人恨重!

                        如梦令-黛玉
    粉堕百花州,香残燕子楼。一团团逐对成逑.飘泊亦如人命薄,空缱绻,说风流。
    草木也知愁,韶华竟白头!叹今生谁舍谁收？嫁与东风春不管,凭尔去,忍淹留。

![img]({{ site.url }}/assets/img/suiji/red4.jpg)

                        临江仙-宝钗
    白玉堂前春解舞,东风卷得均匀。蜂团蝶阵乱纷纷.几曾随逝水,岂必委芳尘。
    万缕千丝终不改,任他随聚随分。韶华休笑本无根,好风频借力,送我上青云!

![img]({{ site.url }}/assets/img/suiji/red5.jpg)

四、大观园题咏

                         旷性怡情匾额-迎春
        园成景备特精奇,奉命羞题额旷怡。谁信世间有此境,游来宁不畅神思？

                         文章造化匾额-惜春
        山水横拖千里外,楼台高起五云中。园修日月光辉里,景夺文章造化功。

                        凝晖钟瑞匾额薛宝钗
    芳园筑向帝城西,华日祥云笼罩奇。高柳喜迁莺出谷,修篁时待凤来仪。
    文风已著宸游夕,孝化应隆归省时。睿藻仙才盈彩笔,自惭何敢再为辞。


                        有凤来仪臣宝玉谨题
            秀玉初成实,堪宜待凤凰。竿竿青欲滴,个个绿生凉。
            迸砌妨阶水,穿帘碍鼎香。莫摇清碎影,好梦昼初长。

                            怡红快绿
             深庭长日静,两两出婵娟。绿蜡春犹卷,红妆夜未眠。
             凭栏垂绛袖,倚石护青烟。对立东风里,主人应解怜。

![img]({{ site.url }}/assets/img/suiji/red6.jpg)


                            万象争辉匾额-探春
     名园筑出势巍巍,奉命何惭学浅微。精妙一时言不出,果然万物生光辉。


                            文采风流匾额李纨
     秀水明山抱复回,风流文采胜蓬莱。绿裁歌扇迷芳草,红衬湘裙舞落梅。
     珠玉自应传盛世,神仙何幸下瑶台。名园一自邀游赏,未许凡人到此来。


                            世外仙源匾额-林黛玉
             名园筑何处,仙境别红尘。借得山川秀,添来景物新。
             香融金谷酒,花媚玉堂人。何幸邀恩宠,宫车过往频。


                            蘅芷清芬
             蘅芜满净苑,萝薜助芬芳。软衬三春草,柔拖一缕香。
             轻烟迷曲径,冷翠滴回廊。谁谓池塘曲,谢家幽梦长。


                            杏帘在望
             杏帘招客饮,在望有山庄。菱荇鹅儿水,桑榆燕子梁。
             一畦春韭绿,十里稻花香。盛世无饥馁,何须耕织忙。

![img]({{ site.url }}/assets/img/suiji/red7.jpg)

五、即事诗

                             春夜即事
     霞绡云幄任铺陈,隔巷蟆更听未真。枕上轻寒窗外雨,眼前春色梦中人。
     盈盈烛泪因谁泣,点点花愁为我嗔。自是小鬟娇懒惯,拥衾不耐笑言频。


                               秋夜即事
     绛芸轩里绝喧哗,桂魄流光浸茜纱。苔锁石纹容睡鹤,井飘桐露湿栖鸦。
     抱衾婢至舒金凤,倚槛人归落翠花。静夜不眠因酒渴,沉烟重拨索烹茶。

![img]({{ site.url }}/assets/img/suiji/red8.jpg)

                              夏夜即事
    倦绣佳人幽梦长,金笼鹦鹉唤茶汤。窗明麝月开宫镜,室霭檀云品御香。
    琥珀杯倾荷露滑,玻璃槛纳柳风凉。水亭处处齐纨动,帘卷朱楼罢晚妆。

![img]({{ site.url }}/assets/img/suiji/red9.jpg)

                              冬夜即事
     梅魂竹梦已三更,锦やむ衾睡未成。松影一庭惟见鹤,梨花满地不闻莺。
     女儿翠袖诗怀冷,公子金貂酒力轻。却喜侍儿知试茗,扫将新雪及时烹。


